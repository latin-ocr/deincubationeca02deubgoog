De incubatione christiana. 103

vulgata a Basilio nobis referuntur, fluxisse iam adnotavit Lipsius
Die apokr. Apostelgesch. etc. p. 432. Qua tamen in re explicanda
‘Zahnium sequi velle videtur, qui (Gatt. gel. Anz. 1877, 2 p. 1293)
haec profert: „Die im lekzakloster bei Seleucia in Ermanqeluny eines
ostensiblen Grabs der Heiliyen erdichtetc Fabez von ihrem Verschwinden
im dortiyen Felsen‚ welche zur Zeit jenes Basilius nur erst miindlich
umliefl‘ e. q. s. Nos vero cum Theclam daemonis -chthonii esse succes-
sorem christianum cognoverimus, non mirabimur quod eodem modo
moritur sancta illa vel potius removetur sub terram, quo chthonii
Graecorum dei in homines conversi apud epicos Graecorum poetas
mortem oppetunt vel potius ad aeterne vivendum terrae ,subeunt ca-
vernas. Pro multis de Amphiarao tantum nonnulla afferam: γῆ λε’-
γεται διασχεῖν, ὡς μαντεύοιτο. . . καὶ ἄληθεύοι Philostr. imagI 27. κε-
ραυνωθεὶς..κατε’δυ .. ἐν τῷ Ὠρωπῷ schol. Pind.01.V121. διαστᾶσα
ἡγὴ ἐδέξατο . . ἐν Ὠρωπῷ ib. 18. λέγεται . . φεύγοντι ἐκ Θηβῶν δια-
στῆναι τὴν γῆν PauS. I 34, 2. ἐδέξατο ραγεῖσα Θηβαία κόνις
Sophocl. ap. Strab. IX l, 22 p. 399. δὺς κατὰ [τῆς] γῆς Aristid. t. II
p. 88, 29 Keil3 vel hoc de Trophonio: σπήλαιον . . ὑπελθών schol. Luc.
dial. mort. 3 Ι. Quae cum conferas cum Basilii narratione, nonne elucet
similitudinem inesse maximam? Itaque sanctam Theclam remotam
putaverunt sub terram, ubi viveret atque curationes praeberet. Atque
sicut chthoniorum deorum antrum quasi domicilium eorum habebatur,
ubi versarentur, prorsus eodem modo Thecla in antro quodam habi-
tare credebatur. cf. 21, 196: πᾶς γοῦν ὁ εἰς νεὼν βαδίζων τε καὶ
εὐχόμενος εὐθὺς καὶ ἐπ’ ἐκεῖνο τρέχει τὸ ἄντρον, ὡς ἂν καὶ ἐπί
τινα κοιτωνίσκον λοιπὸν καὶ θάλαμον ἔνδον ἔχοντα τὴν παρ-
θένον. φασὶ καί τινες τὰ πλεῖστα καὶ ἐν τούτῳ διατρίβειν
αὐτήνῑ). Quibus cognitis illius quoque martyris christianae natura
quantumque a veterum paganorum cogitationibus pendeat satis per-
spicitur. Illud tantum, quod haud parvi videtur momenti, acriter
velim attendatur: omnia a Basilio relata non litteris niti sed per
ipsum vulgata fuisse populum, qui in eiusmodi rebus fidelius con-
servat antiqua.

5. Therapon.

Quintum subiungimus ceteris sanctis Therapontem, hominem
novum atque iis, qui de incubatione egerunt prorsus ignotum. De
vita eius non nisi pauca constant 2), quamquam encomii auctor prae-
tereundi forma usus patriam genus facta huius martyris adeo inter

 

1) Qua cum re aliquo modo cohaerere videntur, quae de viva adhuc narran-
tur Thecla, in antro scilicet eam habitasse prope Seleuciam, v. Acta Pauli et
Theclae cod. M p. 269s70. ABG p. 270. ib. c. 45, 10. Gp. 271. Sim. Metaphr. p. 284

2) v. anonymi encomium in sancti hieromartyris Therapontis miracula
p. 111 sqq. a nobis editum.

