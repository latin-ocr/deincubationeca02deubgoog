De incubatione christiana. 57

Christianorum quoque religio habebat atque habet suos semideos,
suos heroas: sanctos scilicet martyresque. Hi quoque sunt homines
propter eximias virtutes christianas, propter vitam Deo dicatam,
propter fidem morte signatam divinitatem quandam nacti3 hi quoque
adorantur, his quoque vota nuncupantur et solvuntur, hi quoque
habent suum cultum.

- Quorum sanctorum quanta fuerit usque ad nostram aetatem vis
medendi neminem fugit. In sacris eorum aegroti curantur, pariunt
steriles, mortui reviviscunt. Medii aevi scripta innumerabilibus repleta
sunt miraculis in Dei martyrumque gloriam pervulgatis, Sunt tamen
nonnulli ex illorum sanctorum numero , qui imprimis vi quadam
salutifera excellant, quorum in templis continuo versabatur permagna
aegrotantium caterva. Horum miracula qui perlustrabit videbitque
per somnium apparere martyres ut aegrotis remedia indicent vel sta-
tim eos sanent, primo sentiet obtutu veterem paganorum statuendam
esse incubationem, quae nil nisi vestem mutaverit. Quam incubatio-
nem ut ita dicam christianam etsi, qui de incubatione adhuc scripse-
runt, hic illic paucis attigerunt, tamen singuli tantum loci ad hanc
rem qui spectant sunt protracti. Nimirum ignoscant mihi viri docti
imprimis theologi, si quae testimonia praetermiserim, cum praesertim
in hoc capite quasi peregrinando aliorum fines ingrediar3 spero tamen
gravissima a me esse collecta, quae quidem ss. Cosmae et Damiani,
ss Cyri et IoanniS, s. Theclae, s. Therapontis insunt miraculis.¹) Nec
non in his martyribus tractandis eruere studui, num forte quo modo
cum cultibus Graecorum deorum cohaererent, per incubationem scilicet
sanitatem praebentium, qua in re me aliquid spero indagasse. Verum
antequam illos sanctos adeamus, quorum in actis uberior manat fons
quibusque de Michaele archangelo non nulla praemittemus Mauryi com-
mentationem ingeniosissimam secuti, ea incubationis christianae testi-
monia proferemUS, quibus hic illic dissipatis res singulae neque tamen
quae commemorentur indignae traduntur.

Gregorius Magnus in dialogis (HI 38) Redemti Ferentinae civi-
tatis quae est in Latio episcopi visionem refert: ille enim „quadam
die dam parochias suas ex more circuiret, pervenit ad ecclesiam beati
Eutychii martyris. advesperascente autem die stratam fieri sibi
iuxta sepulcrum martyris voluit atque ibi post laborem quievit: cam
nocte media, ut asserebat, nec dormiebat nec perfecte viyilare
poterat 2), sed depressuS, ut solet, somno yravabatur quodam pondere viyi-
lans anima35 atque ante eam idem beatus martyr Eutychia-s* adstititss)

 

1) Non nulla e schedis suis benignissime mihi tradidit Usenerus, cuius
consilio omnino valde me adiutum esse grato profiteor animo. .

2) De hac condicione inter somniandum ac vigilandum pendente cf. p. 4.

3) Quod Graece ἐπέστη, cf. p. 11.

